<h3>Firefox Marketplace se privaatheidsbeleid</h3>

<p>14 Januarie 2015</p>

<p>Ons gee om oor jou privaatheid. Mozilla (dit is ons) se <a href="https://www.mozilla.org/privacy/">privaatheidsbeleid</a> beskryf hoe ons met jou inligting omgaan wanneer Mozilla inligting oor jou uit die Firefox Marketplace versamel.</p>

<p><u>Dinge wat jy moet weet</u></p>

<ul>
<li>Die meeste programme op die Firefox Marketplace is nie deur ons gemaak nie en jy moet hul privaatheidsbeleid nagaan voor jy dit gebruik.</li>
<li>Betalings word verwerk deur ander (nie Mozilla nie) en jy moet die privaatheidsbeleid van die toepaslike betalingverskaffer nagaan om hul praktyke te verstaan.
<ul>
<li>Geen finansiële inligting (soos kredietkaart-inligting wat jy gebruik het om aankope in die Firefox Marketplace te maak) word deur Mozilla versamel, behou of gebruik nie.</li>
</ul></li>
<li>Firefox Marketplace gebruik koekies en ander webtegnologie om sy funksies te voorsien (soos om jou tussen sessies te onthou) en deur saamgestelde ontleding om ons te help verstaan hoe gebruikers die diens gebruik.</li>
<li>Die Marketplace kan moontlik jou draer- en liggingdata gebruik om jou ervaring te pasmaak.
<ul>
<li>Op Firefox OS-toestelle gebruik ons netwerkinligting uit jou toestel om jou landligging en draernetwerk te weet, om jou ervaring te pasmaak en spesiale draerinhoud te lewer.</li>
<li>Op alle platforms kan ons moontlik jou IP-adres gebruik om jou landligging te bepaal om jou ervaring te pasmaak.</li>
</ul></li>
<li>Jy hoef nie aan te meld om 'n gratis program te installeer nie, maar betaalde programme vereis aanmelding. Ons help jou ook om 'n geskiedenis van jou transaksieaktiwiteit te hou (byvoorbeeld watter programme jy gekoop het).</li>
<li>Wanneer jy aangemeld is, gebruik Firefox Markplek jou taal, jou streek en jou bestaande programme om bykomende programme voor te stel.  Dit kan in Rekeninginstellings gedeaktiveer word.  <a href="https://support.mozilla.org/kb/recommendations-marketplace">Kom meer te wete</a>.</li>
<li>Jy kan besluit om e-pos van ons af te ontvang en jy kan van enige bemarking-e-pos afteken wat jy vroeër gesê het jy wil ontvang.</li>
</ul>
