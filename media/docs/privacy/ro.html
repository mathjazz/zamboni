<h3>Politica de confidențialitate a Firefox Marketplace</h3>

<p>14 ianuarie 2015</p>

<p>Ne pasă de confidențialitatea dvs. Atunci când Mozilla (adică noi) colectează informații despre dvs. de pe Firefox Maketplace, <a href="https://www.mozilla.org/privacy/">Politica de confidențialitate a Mozilla</a> descrie modul în care prelucrăm aceste informații.</p>

<p><u>Iată câteva lucruri pe care ar trebui să le știți:</u></p>

<ul>
<li>Majoritatea aplicațiilor de pe Firefox Marketplace nu sunt create de noi și ar trebui să consultați politicile de confidențialitate ale acestora înainte de le utiliza.</li>
<li>Plățile sunt procesate de alții (nu de Mozilla), astfel că ar trebui să consultați politica de confidențialitate a respectivului furnizor de servicii de plată pentru a-i înțelege practicile.
<ul>
<li>Mozilla nu colectează, reține sau utilizează informații de natură financiară (precum informațiile de pe cardul de credit pe care l-ați utilizat pentru a efectua achiziții de pe Firefox Marketplace).</li>
</ul></li>
<li>Firefox Marketplace folosește cookie-uri și alte tehnologii web pentru furnizarea funcționalității sale (precum reținerea informațiilor dvs. între sesiuni) și pentru a ne ajuta să înțelegem modul în care utilizatorii folosesc serviciul prin statistici agregate.</li>
<li>Marketplace poate utiliza date privind operatorul dvs. și locația dvs. pentru a personaliza experiența dvs.
<ul>
<li>Pe dispozitivele Firefox OS folosim informații de rețea din dispozitivul dvs. pentru a vă afla locația și rețeaua operatorului, pentru vă personaliza experiența și pentru a vă oferi conținut de operator special.</li>
<li>Utilizăm adresa dvs. IP pe toate platformele pentru a stabili locația dvs. și pentru a personaliza experiența dvs.</li>
</ul></li>
<li>Nu trebuie să vă autentificați pentru a instala o aplicație gratuită, însă aplicațiile cu plată necesită autentificare. De asemenea, vă ajutăm să mențineți un istoric al activității dvs. tranzacționale (de ex., ce aplicații ați achiziționat).</li>
<li>Pentru utilizatorii autentificați, Firefox Marketplace folosește limba dvs., țara și aplicațiile instalate pentru a vă recomanda aplicații suplimentare care v-ar putea interesa.  Această  funcționalitate poate fi dezactivată din setările contului.  <a href="https://support.mozilla.org/ro/kb/recommendations-marketplace">Aflați mai multe</a>.</li>
<li>Puteți opta să primiți e-mailuri de la noi și vă puteți dezabona de la orice comunicate de marketing prin e-mail pe care ați optat să le primiți.</li>
</ul>
