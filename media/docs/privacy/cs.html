<h3>Oznámení o ochraně osobních údajů Firefox Marketplace</h3>

<p>14. ledna 2015</p>

<p>Na vašem soukromí nám záleží. Pokud Mozilla (tedy my) shromažďuje informace o vás prostřednictvím aplikace Firefox Marketplace, naše <a href="https://www.mozilla.org/privacy/">Zásady ochrany osobních údajů Mozilla</a> popisují, jak s těmito informacemi zacházíme.</p>

<p><u>Věci, které byste měli vědět</u></p>

<ul>
<li>Většinu aplikací na Firefox Marketplace jsme nevytvořili my a před jejich použitím byste se měli seznámit se zásadami ochrany soukromí, které se na ně vztahují.</li>
<li>Platby zpracovávají jiní (nikoliv Mozilla) a vy byste měli seznámit se zásadami ochrany soukromí poskytovatele a informovat se o jeho postupech.
<ul>
<li>Mozilla neshromažďuje, neuchovává ani nepoužívá žádné finanční informace (jako např. informace o kreditní kartě, kterou jste použili pro nákupy na Firefox Marketplace).</li>
</ul></li>
<li>Firefox Marketplace používá soubory cookies a další webové technologie pro zajišťování svých funkcí (jako např. zapamatování vašich nastavení mezi relacemi). Současně nám díky souhrnným analýzám pomáhají pochopit způsob využívání služby uživateli.</li>
<li>Marketplace může při přizpůsobení vašeho používání využívat data o vašem operátorovi a místě.
<ul>
<li>U zařízení s OS Firefox využíváme informace o používání sítě z vašeho zařízení ke zjištění místa vašeho pobytu a sítě operátora, abychom přizpůsobili vaše zkušenosti a mohli vám nabízet speciální obsah operátora.</li>
<li>Na všech našich platformách můžeme využívat vaši IP adresu ke stanovení země místa vašeho pobytu pro přizpůsobení vaší zkušenosti.</li>
</ul></li>
<li>Pro instalaci bezplatných aplikací se přihlašovat nemusíte, ale pro placené aplikace se přihlášení vyžaduje. Pomáháme vám také vést historii vašich transakčních aktivit (jako např. které Aplikace jste koupili).</li>
<li>Pro přihlášené uživatele Firefox Marketplace využívá váš jazyk, zemi a nainstalované aplikace pro doporučení dalších aplikací, které by vás mohly zajímat.  To lze deaktivovat v Nastavení účtu. <a href="https://support.mozilla.org/kb/recommendations-marketplace">Podrobnější informace</a>.</li>
<li>Můžete se rozhodnout přijímat od nás e-maily a přijímání veškeré e-mailové marketingové komunikace, kterou jste dříve schválili, můžete kdykoliv zrušit.</li>
</ul>
