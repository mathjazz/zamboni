<h3>Πολιτική απορρήτου του Firefox Marketplace</h3>

<p>14 Ιανουαρίου 2015</p>

<p>Ενδιαφερόμαστε για την προστασία των προσωπικών σας δεδομένων. Όταν η Mozilla (δηλαδή εμείς) συλλέγει πληροφορίες για σας από το Firefox Marketplace, η <a href="https://www.mozilla.org/privacy/">Πολιτική απορρήτου της Mozilla</a> περιγράφει με ποιον τρόπο μεταχειριζόμαστε αυτές τις πληροφορίες.</p>

<p><u>Πράγματα που θα πρέπει να γνωρίζετε</u></p>

<ul>
<li>Οι περισσότερες από τις εφαρμογές στο Firefox Marketplace δεν δημιουργούνται από εμάς και θα πρέπει να ελέγχετε τις πολιτικές προστασίας προσωπικών δεδομένων τους πριν τις χρησιμοποιήσετε.</li>
<li>Η διαχείριση των πληρωμών γίνεται από άλλους (όχι από τη Mozilla) και θα πρέπει να ελέγχετε την πολιτική προστασίας προσωπικών δεδομένων του σχετικού παροχέα υπηρεσιών πληρωμής για να αντιληφθείτε τις πρακτικές του.
<ul>
<li>Καμία οικονομική πληροφορία (όπως τα στοιχεία της πιστωτικής κάρτας που χρησιμοποιήσατε για την πραγματοποίηση των αγορών σας στο Firefox Marketplace) δεν συλλέγεται, διατηρείται ούτε χρησιμοποιείται από τη Mozilla.</li>
</ul></li>
<li>Το Firefox Marketplace χρησιμοποιεί cookies και άλλες τεχνολογίες δικτύου για να παρέχει την λειτουργικότητά του (όπως για παράδειγμα να σας θυμάται μεταξύ συνεδριών) και να μας επιτρέπει να κατανοήσουμε πώς χρησιμοποιούν οι χρήστες την υπηρεσία μέσω ανάλυσης συναθροισμένων στατιστικών στοιχείων.</li>
<li>To Marketplace μπορεί να κάνει χρήση των δεδομένων του φορέα και της τοποθεσίας σας για να προσαρμόσει ειδικά στις ανάγκες σας την εμπειρία σας.
<ul>
<li>Σε συσκευές με το Firefox OS, χρησιμοποιούμε πληροφορίες δικτύου από την συσκευή σας για να αντιληφθούμε την χώρα στην οποία βρίσκεστε και το δίκτυο-φορέα προκειμένου να προσαρμόσουμε ειδικά στις ανάγκες σας την εμπειρία σας και να σας προσφέρουμε ειδικό περιεχόμενο φορέα.</li>
<li>Σε όλες τις πλατφόρμες, μπορεί να χρησιμοποιήσουμε το IP address σας για να προσδιορίσουμε την χώρα στην οποία βρίσκεστε και να προσαρμόσουμε ειδικά στις ανάγκες σας την εμπειρία σας.</li>
</ul></li>
<li>Δεν υποχρεούστε να συνδεθείτε προκειμένου να εγκαταστήσετε μια δωρεάν εφαρμογή, αλλά για να εγκαταστήσετε μια εφαρμογή που έχει χρέωση πρέπει πρώτα να συνδεθείτε. Σας βοηθούμε επίσης να διατηρείτε ένα ιστορικό της συναλλακτικής σας δραστηριότητας (όπως για παράδειγμα ποιες Εφαρμογές έχετε αγοράσει).</li>
<li>Για συνδεδεμένους χρήστες, το Firefox Marketplace χρησιμοποιεί τη γλώσσα, τη χώρα και τις εγκατεστημένες εφαρμογές σας για να προτείνει πρόσθετες εφαρμογές που μπορεί να σας ενδιαφέρουν.  Αυτό μπορεί να απενεργοποιηθεί από τις Ρυθμίσεις λογαριασμού. <a href="https://support.mozilla.org/kb/recommendations-marketplace">Διαβάστε περισσότερα</a>.</li>
<li>Μπορεί να επιλέξετε να λαμβάνετε μηνύματα ηλεκτρονικού ταχυδρομείου από εμάς όπως και να ζητήσετε να διαγραφείτε ως παραλήπτης από τυχόν ηλεκτρονική επικοινωνία μάρκετινγκ που είχατε επιλέξει να λαμβάνετε.</li>
</ul>
