<h3>Napomena o privatnosti Firefox Marketplace</h3>

<p>14. siječnja 2015.</p>

<p>Stalo nam je do vaše privatnosti. Kada Mozilla (to smo mi) prikuplja podatke o vama od Firefox Marketplace, naša <a href="https://www.mozilla.org/privacy/">Mozillina Pravila privatnosti</a> opisuju kako postupamo s tim informacijama.</p>

<p><u>Što biste trebali znati</u></p>

<ul>
<li>Većinu aplikacija na Firefox Marketplaceu nije kreirala Mozilla i trebate proučiti njihova vlastita Pravila privatnosti prije nego ih počnete koristiti.</li>
<li>Plaćanja obrađuju treće strane (a ne Mozilla) i trebate proučiti Pravila privatnosti odgovarajućeg davatelja usluga plaćanja kako biste se upoznali s njihovim načinom postupanja.
<ul>
<li>Mozilla ne prikuplja, ne čuva i ne koristi financijske podatke (kao što su informacije o kreditnim karticama koje se koriste za kupnju na Firefox Marketplaceu).</li>
</ul></li>
<li>Firefox Marketplace koristi kolačiće i druge web tehnologije za osiguranje svoje funkcionalnosti (kao što je pamćenje korisnika između sesija) te kako bi pomoću zbirne analize stekao uvid u način na koji korisnici koriste uslugu.</li>
<li>Marketplace može koristiti podatke o vašem operateru i lokaciji za prilagodbu vašem korištenju usluge.
<ul>
<li>Na uređajima s operativnim sustavom Firefox koristimo mrežne podatke vašeg uređaja kako bismo saznali iz koje ste zemlje i mrežu operatera radi prilagodbe vašem korištenju i ponudili poseban sadržaj operatera.</li>
<li>Vašu IP adresu koristimo na svim platformama kako bismo utvrdili u kojoj se zemlji nalazite te tako prilagodili vaše iskustvo.</li>
</ul></li>
<li>Za instaliranje besplatnih aplikacija nije potrebna prijava, no ona se zahtijeva za instaliranje plaćenih aplikacija. Također vam pomažemo da spremite povijest vaših transakcijskih aktivnosti (poput kupovine vaših aplikacija).</li>
<li>Za prijavljene korisnike, Firefox Marketplace koristi jezik, zemlju i instalirane aplikacije za preporuku dodatnih aplikacija koje vas mogu zanimati.  Ovo može biti onemogućeno u postavkama računa. <a href="https://support.mozilla.org/kb/recommendations-marketplace">Saznajte više</a>.</li>
<li>Možete zatražiti primanje naše e-pošte i odjaviti ranije zatraženo primanje marketinških poruka e-poštom.</li>
</ul>
