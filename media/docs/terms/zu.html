<p>July 3, 2013</p>

<h3>Isifinyezo</h3>

<p>Ingxenye engaphezulu iyisifinyezo samatemu angenzansi. Inikezwe ukukusiza ukuthi ukwazi ukuqonda - kodwa qiniseka ukuthi uyifunda yonke idokhumenti, ngoba uma uvumelana nayo, uzobe ubonisa ukuthi uyamukela yonke, hayi isifinyezo kuphela:</p>

<ul>
<li>Kumelwe okungenani ube neminyaka engu-18 ubudala ukuze ube ne-akhawunti Kwindawo Yokuthengisa noma uvunyelwe umzali wakho futhi agade ukusebenzisa kwakho Indawo Yokuthengisa.</li>
<li>Ukusebenzisa kwethu idatha yakho kuzohambelana <a href="/media/docs/privacy/en-US.html">Nenqubo yemfihlo yakwa-Firefox Yendawo Yokuthengisa</a>. Izinhlelo noma Okungezwayo ezinikezwa abanye zingaba nenqubo yazo yemfihlo.</li>
<li>Abathuthukisi (hayi i-Mozilla) babhekene kuphela Nohlelo noma Okungezwayo ngakunye, kuhlanganisa nokukusekela.</li>
<li>Ungayenzi lutho olungekho emthethweni noma okungalimaza thina noma abanye.</li>
<li>Yithi esibhekene nokusebenzisa kwakho Indawo Yokuthengisa ye-Firefox noma izenzo zabanye abasebenzisi, kuhlanganisa Nabathuthukisi.</li>
<li>Wena uzobhekana nokusebenzisa kwakho noma ukungasebenzisi kahle Indawo Yokuthengisa ye-Firefox, Izinhlelo noma Okungezwayo.</li>
</ul>

<h3>Isingeniso</h3>

<p>Kwa-Mozilla, sizinikele ekuthuthukisweni kokuzikhethela nokusungula izinto ezintsha kwi-webhu. Kungakho siye sakha Indawo Yokuthengisa - imakethe evulekele umphakathi evumela abathuthukisi ukuhambisa Izinhlelo noma Okungezwayo kubasebenzisi ukuthi bawasebenzise kunoma iyiphi idivayisi ekwaziyo ukufinyelela i-webhu evulekile.</p>

<p>Ukusebenzisa kwakho Indawo Yokuthengisa ye-Firefox kungaphansi kwemigomo nemibandela Yalemigomo Yokusebenzisa kanye nezinqubo ezibandakanye Nendawo Yokunthengisa ye-Firefox ekuqondiswe kuzo Kulemigomo noma Kwindawo Yokuthengisa ye-Firefox (sizoqondisa kulezi ngokuhlangene sithi "Imigomo").</p>

<h3>Okuvumelekile</h3>

<p>Ngokusebenzisa Indawo Yokuthengisa ye-Firefox, uyavuma ukuthi okungenani uneminyaka engu-18 ubudala noma wenza lokhu ngemvume nokuqondiswa komzali wakho; futhi una wonke amandla, ikhono, negunya lokwamukela Lemigomo ngokwakho, noma lapho kufanele khona, umqashi wakho noma enye into ewuyimelelelayo.</p>

<h3>Ukulungiswa Kwemigomo</h3>

<p>Sigodle wonke amalungelo wokushintsha Lemigomo ngokuzikhethela kwethu, futhi uma senze ushintsho entweni ezithize, sizokwazisa.</p>

<h3>Izincazelo</h3>

<p>Uma sisebenzisa igama elithi "Abathuthukisi, sisho abathuthukisi bomuntu wesithathu abenza ukuthi Okuqukethwe Kwendawo Yokuthengisa kwabo kube khona basebenzisa Indawo Yokuthengisa ye-Firefox.</p>

<p>Ungafaka Okungezwayo noma Izinhlelo (kuhlangene, "Okuqukethwe Kwendawo Yokuthengisa") usebenzisa Indawo Yokuthengisa ye-Firefox:</p>

<ul>
<li>"Okungezwayo" kuyizithasiselo, izindikimba, abaqondisi bokusesha, izichazamazwi, namaphakethe wolimi ezikuvumela ukuthasisela ukusebenza kwesiphequluli se-Firefox.</li>
<li>"Izinhlelo" kwizinhlelo ezibhalwe kusetshenziswa ubuchwepheshe bewebhu evulekile engakwazi ukusebenza kuma-platifomu amaningi.</li>
<li>Ezinye Izinhlelo Nokungezwayo kungathengwa kusukela kubathuthukisi kusetshenziswa Indawo Yokuthengisa ye-Firefox (ngakunye, Uhlelo noma Okungezwayo "Okuthengiwe" kuhlangene, "Okuqukethwe Okuthengiwe").</li>
</ul>

<h3>Okuqukethwe Kwendawo Yokuthengisa</h3>

<p>Umthuthukisi ngamunye, hayi i-Mozilla (ngaphandle uma sithuthukisa Izinhlelo noma Okungezwayo ngokwethu), babhekene ngokwabo Nokungezwayo Nezinhlelo zabo.</p>

<h3>Okuqukethwe Okuthengiwe</h3>

<p>Indawo Yokuthengisa ye-Firefox isebenzisa i-Mozilla <a href="https://persona.org/">Isimilo</a> ukubophela Okuqukethwe Okuthengiwe kwakho kwi-akhawunti yakho. Ngeke ukwazi ukusebenzisa noma yikuphi Okuqukethwe Okuthengiwe ngaphandle kokungena nge-akhawunti Yakho. Uma ususa i-akhawunti Yakho, ungahle ulahlekelwe Okuqukethwe Okuthengiwe kwakho. Abathuthukisi bangahle bakunike imikhiqizo nezinsiza ezidinga ukuthi ungene noma uqinisekise ukusebenzisa izimfanelo ezengeziwe ngaphandle kweZakho.</p>

<p>Ngokuthenga Okuqukethwe Okuthengiwe, uyavuma ukuthi ngeke ubalekele ngamabomu izindlela zokuqinisekisa. Singahle simise ukukuvumela ukufinyelela Indawo Yokuthengisa ye-Firefox noma simise okwesikhashana ukufinyelela kwakho Okuqukethwe Okuthengiwe uma sikholelwa ukuthi uphule lemigomo.</p>

<h3>Ukubuyiselwa Imali Nokusekelwa</h3>

<p>Ngaphandle kwanoma kuboniswe ngenye indlela, Okuqukethwe Kwendawo Yokuthengisa okufakwe kuhlu Lwendawo Yokuthengisa ye-Firefox lothuthukiswe nokuthengiswa Abathuthukisi bomunutu wesithathu, hayi i-Mozilla. Ngenxa yalokhu, noma iziphi izicelo unazo ezimayelana Nokuqukethwe Kwendayo Yokuthengisa zifanele zenziwe Kubathuthukisi balokhu Okuqukethwe Kwendawo Yokuthengisa. Ukucela ukusekelwa mayelana Nokuqukethwe Kwendawo Yokuthengisa okuthengile, sicela uthintane Nomthuthukisi wokuqukethwe kwaleyo Ndawo Yokuthengisa kusetshenziswa ikhasi lohlu lwalokhu Okuqukethwe Kwendawo Yokuthengisa.</p>

<p>Futhi ungacela ukusekelwa kusukela kumqondisi wenethiwekhi yamakhalakhukhweni lowo ungena ngawo Kwindawo Yokuthenga ye-Firefox (uhlu lwamawebhusayithi abathwali abasekelayo likhona <a href="https://support.mozilla.org/kb/firefoxos-carrier-support-contact-information">lapha</a>). Ukuthola ukwaziswa Kwindawo Yokuthenga ye-Firefox kanye nezinto mayelana nemibuzo ebuza njalo, sicela uvakashele indawo yokusekela ye-Mozilla <a href="https://support.mozilla.org/kb/what-firefox-marketplace">lapha</a>.</p>

<p>Uma Okuqukethwe Okuthengiwe kunesici, kune imaliwe, kungekho noma ngandlela thize kungasebenzi njengoba kushiwo, ungacela ukubuyiselwa imali yakho <a href="https://support.mozilla.org/questions/marketplace/refund">lapha</a> ezinsukwini ezingu-10 emva kokuthenga.</p>

<h3>Imigomo Engeziwe mayelana Nokuqukethwe Kwendawo Yokuthengisa</h3>

<p>Ngesilinganiso esithize okunye okuqukethwe Kwendawo Yokuthengisa ye-Firefox kuwela ngaphansi kwemigomo ehlukene (enjengesivumelwano selayisensi yomsebenzisi wokugcina, ilayisense yomthombo ovulekile ne/noma imigomo yokusebenzisa Yokuqukethwe Kwendawo Yokuthengisa eziphuma Kumthuthukisi), uyavuma ukulandela imigomo enjalo. Ungathola imigomo yalokho Okuqukethwe Kwendawo Yokuthengisa iwela ngaphansi kukho kwikhasi lolwazi lwalelocezu Lokuqukethwe Kwendawo Yokuthengisa.</p>

<h3>Ubumfihlo</h3>

<p>Kuzondigeka ukuthi usinikeze ukwaziswa okumayelana nawe (okunjengobunikazi noma imininingwane yokukuthinta) okuyingxenye yokubhalisa kwakho nokusebenzisa Indawo Yokuthengisa ye-Firefox. Sizophatha ukwaziswa kwakho njengobakucazwe <a href="/media/docs/privacy/en-US.html">Kwinqubo Yemfihlo</a>Yendawo Yokuthengisa ye-Firefox.</p>

<p>Sicela ubone <a href="/media/docs/privacy/en-US.html">Inqubo Yemfihlo</a> yethu ukuthola eminye imininingwane.</p>

<p><a href="/media/docs/privacy/en-US.html">Inqubo Yemfihlo</a> Yendawo Yokuthengisa ye-Firefox isebenza Kwindawo Yokuthengisa ye-Firefox kodwa ayihlanganise noma yikuphi Okuqukethwe Kwendawo Yokuthengisa. Kumelwe uhlole inqubo yemfihlo yecezu Lokuqukethwe Kwendawo Yokuthengisa ukuthola izinqubo zemfihlo ezimayelana Nokuqukethwe Kwendawo Yokuthengisa enjalo futhi uzizwe ukhululekile ngazo ngaphambi kokuthi uthenge, ufake noma usebenzise lokhu Okuqukethwe Kwendawo Yokuthengisa.</p>

<p>Uma ukholelwa ukuthi Umthuthukisi akalandeli <a href="https://marketplace.firefox.com/developers/docs/policies/agreement">Isivumelwano Somthuthukisi Sendawo Yokuthengisa ye-Firefox</a> noma Imigomo Yokusebenzisa Yendawo Yokuthengisa ye-Firefox, sicela usazise ngokusebenzisa isixhumanisi esithi "Bika Ukuxhashazwa" esihambelana Nokuqukethwe Kwendawo Yokuthengisa futhi siyocubungula isicelo sakho bese sithatha isinyathelo esicabanga ukuthi sifanele.</p>

<h3>Izinto Ozithumele</h3>

<p>Ungalayisha okushiwoyo, izithombe ze-profayili nokunye okuqukethwe okuyingxenye yezici Zendawo Yokuthengisa ye-Firefox ("Izinto Ozithumele"). Ukuchachisa, uma Uwumthuthukisi, "Izinto Ozithumele" azihlanganise noma iziphi Izinhlelo noma Okungezwayo ozilayishayo Kwindawo Yokuthengisa ye-Firefox - imigomo emayelana Nezinhlelo Nokungezwayo okulayishayo iwela ngaphansi <a href="https://marketplace.firefox.com/developers/docs/policies/agreement">Kwesivumelwano Somthuthukisi</a>. Ngokulayisha Izinto Ozithumele, usinikeza ilayisense engakhokhelwa engenamkhawulo, yomhlaba wonke ukuthi sisebenzise Izinto Ozithumele mayelana namalungiselelo nokuthuthukiswa Kwendawo Yokuthengisa ye-Firefox. Umelela nokuqinisekisa ukuthi Izinto Ozithumele ngeke zingenelele kumalungelo wabanye abantu besithathu futhi zizolandela <a href="https://developer.mozilla.org/docs/Web/Apps/Publishing/Marketplace_review_criteria">Iziqondiso Zokubuyekezwa Kohlelo</a>zethu.</p>

<h3>Isaziso Somthetho Selungelo Loshicilelo Lweminyaka Enkulungwane Yedijithali</h3>

<p>Uma uwumnikazi welungelo loshicilelo noma i-ejenti yomnikazi welungelo loshicilelo futhi ukholelwa ukuthi okuqukethwe okukhona ngenye yamawebhusayithi we-Mozilla ingenelela kuyilungelo noma amalungelo wakho weshicilelo, sicela wazise ngokushesha I-ejenti ye-Mozilla Yelungelo Loshicilelo ngokuthumela isaziso nge-imeyili, iposi, noma ifeksi (Isaziso se-DMCA") bese ufaka nokwaziswa okuchazwe ngenzansi. Ungabuyekeza 17 U.S.C. ? 512(c)(3) Yomthetho Welungelo Loshicilelo Lweminyaka Enkulungwane Yedijithali ukuze uthole imininingwane egunyaziwe, noma uthintane nommeli wakho uma udinga usizo. Uma i-Mozilla ithatha isinyathelo sokuphendula Isaziso se-DMCA, izokwenza umzamo ngesihle kakhulu ukuthintana nomuntu owenze ukuthi lokho okuqukethwe kube khona ngokusebenzisa ikheli le-imeyili lakamuva kakhulu, uma lukhona, elinikezwe i-Mozilla yilowo muntu. Ungahle uphoqeleke ngokomthetho mayelana nokulimala okusekelwe kwizinto ezithile ezingalo iqiniso ezitholakala Kusaziso se-DMCA. Ngakho, uma ungaqinisekile ukuthi okuqukethwe okutholakale noma okuxhumaniswe newebhusayithi kungenelela kumalungelo wakho woshicilelo, kufanele ucabangele ukuthintana nommeli kuqala.</p>

<p>Zonke Izaziso ze-DMCA kufanele zihlanganise okulandelayo:</p>

<ol>
<li>Isiginesha, ye-elekthronikhi noma yengempela, yomnikazi, noma umuntu ogunyazwe ukuthatha isinyathelo egameni lomnikazi, yelungelo loshicilelo elikhethekile okungenelelwe kulo;</li>
<li>Ubunikazi bomsebenzi onelungelo loshicilelo noma imisebenzi uthi wena kungenelelwe kuyo;</li>
<li>Incasiselo yohlobo nedawo yento uthi wena ingenelela kuyilungelo lwakho loshicilelo, ngokucacile okwanele ukuvumela i-Mozilla ukuthola nokukhomba kahle lokho okuqukethwe, kuhlanganise ne-URL ekutholakala kuyo;</li>
<li>Igama lakho, ikheli, inombolo yocingo, kanye nekheli le-imeyili lapho singakuthinta khona; kanye</li>
<li>Nesitatimende sakho: <strong>(i)</strong> ukuthi ukholelwa ngesihle kakhulu ukuthi ukusetshenziswa kwezinto lezo uthi wena kungenelelwa kuyilungelo lwakho loshicilelo akuvunyelwe ngokomthetho, noma ngomnikazi welungelo loshicilelo noma i-ejenti yaloyo mnikazi; kanye, <strong>(ii)</strong> nokuthi konke ukwaziswa okuqukethwe Kusaziso sakho se-DMCA kunembile, nokuthi ngaphansi kwesijeziso sokuqamba amanga, ukuthi uwumnikazi we, noma umuntu ogunyazwe ukuthatha isinyathelo egameni lomnikazi we, welungelo elikhethekile loshicilelo elingenelelwe.</li>
</ol>

<p>I-Ejenti Yamalungelo Woshicilelo ekhethwe i-Mozilla ukwamukela izaziso zokungenelela okushiwo yile elandelayo:</p>

<p><address>
  Ihhovisi Lokweluleka Jikelele<br>
  I-Mozilla Corporation<br>
  331 E. Evelyn Ave.,<br>
  Mountain View, CA 94041<br>
  I-imeyili: dmcanotice@mozilla.com<br>
  Inombolo Yocingo: <a href="tel:6509030800">650-903-0800</a><br>
  Ifeksi: 650-903-0875
</address></p>

<p>Uma uhluleka ukulandela zonke izindingeko zesaziso se-DMCA, i-Mozilla ingahle ingathathi isinyethelo mayelana nesaziso sakho.</p>

<p>I-Mozilla ingaphelisa i-akhawunti yomsebenzisi uma, ngaphansi kwezimo ezifanelekile, batholakala bengenelela ngokuphindaphindiwe.</p>

<p>Ukwaziswa kokuxhumana okunikeziwe ngenhla kusebenza nakuzaziso ezisekelwe kumalungelo woshicilelo noma izimpawu ezingezona zase-U.S.</p>

<p>Izaziso ze-DMCA, Izaziso Zezimpawu (ezichazwe ngenzansi), kanye nezaziso zomhlaba jikelele zelungelo loshicilelo noma uphawo yizo kuphela okufanele ziyiswe kwi-ejenti yamalungelo woshicilelo.</p>

<p>Sicela ukukwazisa ukuthi noma izihi Izaziso ze-DMCA ezithunyelwa ku-Mozilla zingahle zithunyelwe kubantu besithathu (kuhlanganisa nobekwe icala) nokubekwa kwi-Inthanethi (kuhlanganisa ne-<a href="https://www.chillingeffects.org">https://www.chillingeffects.org</a>).</p>

<h3>Izaziso Zophawu</h3>

<p>Uma uwumnikazi wempawu noma i-ejenti yomnikazi wempawo futhi ukholelwa ukuthi okuqukethwe okukhona ngenye yamawebhusayithi we-Mozilla ingenelela kuphawu noma izimpawu zakho, sicela wazise ngokushesha I-ejenti ye-Mozilla Yelungelo Loshicilelo ngokuthumela isaziso nge-imeyili, iposi, noma ifeksi (Isaziso Sophawu") bese ufaka nokwaziswa okuchazwe ngenzansi. I-Mozilla idingida izaziso ezitholayo zokweqa imithetho yezimpawu ngenqubo efana khakhulu nenqubo Yesaziso se-DMCA echazwe ngenhla mayelana namalungelo woshicilelo. Ngaphezu kwezindingeko Zesaziso se-DMCA, i-Mozilla idinga ukuthi sonke Isaziso Sophawu senziwe umnikazi wophawu (noma i-ejenti yakhe) ngaphansi kwesijeziso sokuqamba amanga.</p>

<h3>Ukuthumela</h3>

<p>Okunye okuqukethwe ongakulanda usebenzisa Indawo Yokuthengisa ye-Firefox kungaba nokuvimbeleka komthetho uma kuthunyelwa. Uyavuma ukuhambisana nayonke imithetho nemitheshwana yokulawula esebenzayo yokhuthumela nokuthumela kabusha futhi uqinisekisa ukuthi awunqatshelwe ukwamukela okuthunyelwayo nezinsiza ngaphanzi kwemithetho eminye yokuthumela yase-US.</p>

<h3>Ukumelelwa Jikelele Nesiqinisekiso</h3>

<p>Umelela nokuqinisekisa ukuthi ukusebenzisa kwakho Indawo Yokuthengisa ye-Firefox kuzovumelana Nalemigomo, imithetho nemithetshwana esebenzayo, kanye nanoma iyiphi enye inqubo noma imigomo nemibandela ezebenzayo. Ngokwesibonelo, uma wena ngokwakho unquma ukuba Umthuthukisi, kumelwe uvumelane <a href="https://marketplace.firefox.com/developers/docs/policies/agreement">Nesivumelano Somthuthukisi</a>.</p>

<h3>Ukukhululwa Nokungabi Necala</h3>

<p>Ukhulula i-Mozilla, abaphathi bayo, izisebenzi, ama-ejenti nabazolandela ekumangaleleni, ukubiza nokulimala kwayo yonke inhlobo noma isimo okungaba khona ngenxa ye noma okumayelana nanoma iyiphi impikiswano nabanye abasebenzisi, kuhlanganisa Nabathuthukisi.</p>

<p>Uyavuma ukuvikela, ukungabeki icala nokuthi i-Mozilla ayingozi, abenkontilaki bayo nabanikezi bamalayisense, nabaqondisi bayo ngokuhlukahlukana, abaphathi, izisebenzi nama-ejenti nokuyivikela kunoma yikuphi ukumangalela kubo bonke abantu besithathu nezinhleko, kuhlanganisa imali yabameli, engaba khona ngenxa yokusebenzisa kwakho Indawo Yokuthengisa ye-Firefox Nokuqukethwe Kwendawo Yokuthengisa, kuhlanganisa kodwa hhayi emkhawulweni wekwephulwa kwakho noma yikuphi ukumelela noma isiqinisekiso okutholakala Kulemigomo.</p>

<h3>Umgomo; Ukuphelisa</h3>

<p>Imigomo izoqhubeka nokusebenza kuze kubeyilapho ipheliswa wuwe noma i-Mozilla.</p>

<p>Ungaphelisa isivumelano sakho songokomthetho ne-Mozilla mayelana Nendawo Yokuthengisa ye-Firefox nganoma yisiphi isikhathi ngasiphi isizathu ngokuyekisa ukusebenza i-akhawunti yakho nokungaqhubeki ukusebenzisa Indawo Yokuthengisa ye-Firefox. Akudingeki ukuthi wazise i-Mozilla ngokukhethekile uma umisa ukusebenzisa Indawo Yokuthengisa ye-Firefox. Uma umisa ukusebenzisa Indawo Yokuthengisa ye-Firefox ngaphandle kokuyekisa ukusebenza kwama-akhawunti wakho, ama-akhawunti wakho angayekiswa ukusebenza ngenxa yokungasebenzi isikhathi eside.</p>

<p>Singahle simise kwesikhashana noma siphelise ama-akhawunti wakho noma siyeke ukukunikeza yonke noma ingxenye Yendawo Yokuthengisa ye-Firefox nganoma isiphi isikhathi nganoma isiphi isizathu, kuhlanganisa, kodwa hhayi emkhawulweni we, uma sinesizathu sokukholelwa ukuthi: (i) weqe Lemigomo, (ii) udala ubungozi noma kungenzeka usifake enkingeni nomthetho; noma (iii) ilungiselelo lwethu mayelana Nendawo Yokuthengisa ye-Firefox alisasenzeli imali. Sizokwenza umzamo osingawenza ukukwazisa ngekheli le-imeyili ehlobene ne-akhawunti yakho noma ngenkathi uzama ukungena kwi-akhawunti yakho ngokuzayo.</p>

<p>Kulezi zimo zonke, Imigomo izopheliswa, kuhlanganisa, ngaphandle komkhawulo, ilayisense yakho yokusebenzisa Indawo Yokuthengisa ye-Firefox, ngaphandle kwezingxenye ezilandelayo iziyoqhubeka zisebenza: Ukukhululwa Nokungabi Necala, Ukuzikhipha Emthwalweni, Umkhawulo Wesibopho Sezomthetho, Umthetho Ulawulayo, Nokunye Okuhlukahlukene.</p>

<p>Ngaphezu kwalokho, i-Mozilla ingahle imise (kunomphela noma ngokwesikhashana) ukunikeza Indawo Yokuthengisa ye-Firefox kuwe noma kubasebenzisi abajwayelekile futhi ingahle ingakwazi ukukunikeza isaziso kusase ngaphambili.</p>

<h3>Ukuzikhipha Emthwalweni; Umkhawulo Wesibopho Sezomthetho</h3>

<p>Ukuthola ukucaciselwa, njengoba kusetshenziswe lana, "Okuqukethwe" kuhlanganisa, ngaphandle komkhawulo, "Okuqukethwe Kwendawo Yokuthengisa".</p>

<p>NGAPHANDLE UMA KUYE KWASHIWO NGENYE INDLELA, KUHLANGANISA KODWA HHAYI EMKHAWULWENI KWILAYISENSE NOMA ESINYE ISIVUMELWANO ESILAWULA UKUSETSHENZISWA KOKUQUKETHWE OKUQONDILE, KONKE OKUQUKETHWE OKUTHOLAKALA KU NOMA KUKHONA KUSUKELA Kwindawo Yokuthengisa ye-Firefox KUNIKEZWA "NJENGOBA KUNJALO," FUTHI I-MOZILLA, ABENKONTILAKI BAYO, IZIKHUNGO ZAYO EZINIKEZELA NGELAYISENSE AZIMELELI NOMA UKWENZA IZIQINISEKISO, ZIGCIZELELA NOMA ZIQONDISIWE, UKUFAKA PHAKATHI NGAPHANDLE KOMKHAWULO IZIQINISEKISO ZOKUBA IZINSIZAKALO ZIYATHENGISWA, UKUFANELEKELA INHLOSO, ISIHLOKO NOMA UKUNGANGENELELI KUMALUNGELO WEGUNYA LOBUNIKAZI. NGAPHANDLE KOKULINGANISELA OKULANDELAYO, I-MOZILLA, ABENKOTILAKI BAYO KANYE NEZIKHUNGO ZAYO EZINIKEZELA NGELAYISENSE AZIMELELI NOMA UKUQINISEKISA UKUTHI OKUQUKETHWE OKUTHOLAKALA Kwindawo Yokuthengisa ye-Firefox AKUNAMAPHUTHA NOMA KUFANELE NOMA IYIPHI INHLOSO; NOKUTHI UKUSETSHENZISWA KOKUQUKETHWE OKUNJALO NGEKE KUNGENELELE KUNOMA YIMAPHI AMALUNGELO YOSHICILELO WOMUNTU WESITHATHU, IZIMPAWU NOMA AMANYE AMALUNGELO EMPAHLA EHLAKANIPHILE. UYAQONDA NOKUVUMA UKUTHI ULANDA NOMA KOKUNYE UTHOLA OKUQUKETHWE NGOKUSEBENZISA AMAWEBHUSAYITHI WE-MOZILLA NGOKUZIKHETHELA KWAKHO NENGOZI, NOKUTHI I-MOZILLA, ABENKONTILAKI BAYO NEZIKHUNGO ZAYO EZINIKEZELA NGELAYISENSE NGEKE BAPHOQELEKA NGOKOMTHETHO NOMA UKUTHWALA UMTHWALO WANOMA YIKUPHI UKULIMALA KOHLELO LWEKHOMPYUTHA YAKHO NOMA IDATHA UKONGABA KHONA NGENXA YOKULANDA NOMA UKUSEBENZISA OKUQUKETHWE OKUNJALO.</p>

<p>NGAPHANDLE UMA KUYE KWASHIWO NGENYE INDLELA, KUHLANGANISA KODWA HHAYI EMKHAWULWENI KWILAYISENSE NOMA ESINYE ISIVUMELWANO ESILAWULA UKUSETSHENZISWA KOKUQUKETHWE OKUQONDILE, NGEKE I-MOZILLA, ABENKONTILAKI BAYO NOMA IZIKHUNGO ZAYO EZINIKEZELA NGELAYISENSE BAPHOQELEKE NGOKOMTHETHO KUWE NOMA YIMUPHI OMUNYE UMUNTU KOKUNYE NOKUNYE OKUQONDILE, OKUNGAQONDENE,OKUKHETHEKILE, OKUNGAGUDLUKI, NOMA AMACALA OKUNGAGUDLUKI, OKUBA KHONA NGENXA YOKUSEBENZISA Indawo Yokuthengisa ye-Firefox, NOMA OKUQUKETHWE KWAYO NOMA IYIPHI IWEBHUSAYITHI EFAKWE UXHUMANO ELIKUHOLELAYO, KUHLANGANISA KODWA HHAYI EMKHAWULWENI WOKULAHLEKELWA YINOMA IYIPHI INZUZO, UKUPHAZAMISEKA KWEBHIZINIZI, UKULAHLEKELWA IDATHA NOMA KOKUNYE, NOMA I-MOZILLA, ABENKONTILAKI BAYO NOMA IZIKHUNGO ZAYO EZINIKEZELA NGELAYISENSE ZIYE ZALULEKWA NGOKUQINILE UKUTHI UKULIMALA OKUNJALO KUNGABA KHONA.</p>

<p>EZINYE IZINDAWO EZITHILE AZIVUMELI UKUKHISHWA KWEZIQINISEKISO OKUBEKISWA KUZO NOMA UKUKHISHWA NOMA UMKHAWULO WOKUPHOQELEKA NGOKOMTHETHO UKULIMALA OKWENZEKA KUNGAHLELIWE NOMA OKUNGAGUDLUKI, NGAKHO-KE IMIKHAWULO NGENZANSI KUNGEZEKA INGASEBENZI KUWE.</p>

<h3>Umthetho Olawulayo</h3>

<p>Leyo migomo ibuswa yimithetho yezwe lase-California ngaphandle kokucabangela ukuphambana komthetho wayo. Amalungiselelo Womhlangano Wezizwe Ezihlange Ngokuthengisa Kwempahla Emhlabeni Jikelele  Nomthetho Wokunikezelana Kokwaziswa Kwamakhompyutha Okusezingeni Elifanayo, kungakhathaliseki ukwabiwa kwakho, akhishiwe futhi ngeke asebenze kulesi Sivumelwano noma yikuphi ukunikezelana okungaphansi kwakho. Uyavuma ukuthobela izinkantolo zezwe zendawo yomuntu siqu noma ekhethekile nezinkatolo zombuso ezitholakala phakathi kwe-Santa Clara County, California ngenhloso yokudingida enkantolo noma yikuphi ukumangalelwa noma ukuphikisana.</p>

<h3>Okunye Okuhlukahlukene</h3>

<p>Ngeke wabele amalungelo wakho noma izithunywa imithwalo yazo ngaphansi Kwaleyo Migomo. Lemigomo ayihloselwe ukuzuzisa, futhi ngeke ithathwe njenge esungula, noma yimaphi amalungelo kunoma yimuphi umuntu wesithathu. Leyo migomo izobuswa nokuqondwa ngokuhambelana nemithetho yase-California ngaphandle kokucabangela ukuphambana komthetho wayo. Ubudlelwano bethu yilobo benkontilaki ezimele: leyo migomo akumelwe iqonde kuyileyo edala ukuhlanganyela ibhizinisi ndawonye noma ubudlelwano phakathi kwabantu. Akukho muntu ozothathwa njengesisebenzi, i-ejenti, umlingani noma ummeleli wezomthetho komunye nganoma iyiphi inhloso futhi akekho ozoba nanoma yiliphi ilungelo, amandla noma igunya lokudala noma yimuphi umthwalo noma umthwalo wemfanelo egameni lomunye. Leyo migomo ihlanganisa isivumelwano sonke phakathi kwabantu mayelana nokukhulunywa ngakho lapho. Leyo migomo yidlula, nokulawula, noma iziphi ezinye izivumelwano ngaphambili noma ezinye mayelana nokukhulunywa ngakho lapho. Uma noma iliphi ilungiselelo Leyo migomo ligodlwa noma lenziwa elingalungile noma elingeke liphoqelelwe nganoma yisiphi isizathu, ukwenziwa kwamalungiselelo okunjalo angalungile noma angeke aphoqelelwe kuzofakwa endaweni yelungiselelo elamukelwe ngokufanayo, okusho ukuthi ukuba okulungile, okusemthethweni nokungaphoqelelwa kuza eduzane nezinhloso zasekuqaleni zalabo bantu futhi kuba nomthelela ofanayo kwezomnotho. Ukwehluleka kwanoma yimuphi umuntu nganoma isiphi isikhathi noma izikhathi ukudinga ukusebenza kwanoma yiliphi ilungiselelo elilapho ngeke ngandlela thize kuthinte ilungelo lokuphoqelela okufanayo ngesikhathi esizayo. Akukho ukungasetshenziswa kwelungelo kwanoma ubani elimayelana nokwephula noma yiphi ilungelo noma isivumelwano eziqukethwe Kuleyo migomo, noma ngokuziphatha noma ngenye indlela, kunoma iyiphi ingxenye noma izingxenye, izothathwa ngokuthi, noma izoqondwa njenge, ukungasetshenziswa kwelungelo okwengeziwe noma okuqubekayo kwanoma yikuphi ukwephulwa noma ukungasetswenziswa kwelungelo olumayelana nokwephula kwanoma yimuphi umgomo noma isivumelwano esiqukethwe Kuleyo migomo.</p>
