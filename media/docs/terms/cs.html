<p>3. července 2013</p>

<h3>Shrnutí</h3>

<p>Tato úvodní část je souhrnem podmínek uvedených níže. Jejím úkolem je umožnit snazší porozumění; přečtěte si však celý dokument, jelikož když s ním souhlasíte, znamená to, že ho přijímáte celý, nejen toto shrnutí:</p>

<ul>
<li>Pro založení účtu na Marketplace musíte být starší 18 let nebo musíte mít souhlas rodičů a jejich dohled nad vaším používáním Marketplace.</li>
<li>Naše využití vašich údajů bude v souladu s našimi <a href="/media/docs/privacy/cs.html">zásadami ochrany soukromí Firefox Marketplace</a>. Aplikace a Doplňky nabízené jinými mohou mít vlastní zásady ochrany soukromí.</li>
<li>Vývojáři (a nikoliv společnost Mozilla) nesou výhradní odpovědnost za jednotlivé Aplikace a Doplňky, a to včetně poskytování podpory.</li>
<li>Nepodnikejte nic ilegálního ani nic, co by mohlo ublížit nám nebo ostatním.</li>
<li>Neodpovídáme za vaše použití Firefox Marketplace ani za akce ostatních uživatelů, a to včetně Vývojářů.</li>
<li>Za vaše používání nebo zneužití Firefox Marketplace, Aplikací a Doplňků nesete odpovědnost pouze vy.</li>
</ul>

<h3>Úvod</h3>

<p>Ve společnosti Mozilla jsme odhodláni podporovat výběr a inovace na webu. Z tohoto důvodu jsme vytvořili Firefox Marketplace – veřejně dostupný trh, který vývojářům umožňuje distribuovat jejich Aplikace nebo Doplňky uživatelům k použití na jakémkoliv zařízení s přístupem na otevřenou síť.</p>

<p>Vaše používání Firefox Marketplace se řídí lhůtami a podmínkami těchto Podmínek používání, jakož i veškerými souvisejícími zásadami Firefox Marketplace, na něž se v těchto Podmínkách používání nebo na Firefox Marketplace odkazuje (dále společně jen „Všeobecné obchodní podmínky”).</p>

<h3>Oprávnění</h3>

<p>Použitím Firefox Marketplace souhlasíte, že je vám alespoň 18 let nebo jednáte se souhlasem a pod dohledem vašeho rodiče; že máte plné právo, oprávnění a pravomoc přijmout tyto Podmínky svým jménem nebo případně jménem svého zaměstnavatele nebo jiného subjektu, který zastupujete.</p>

<h3>Změny Všeobecných obchodních podmínek</h3>

<p>Vyhrazujeme si právo změnit tyto Všeobecné obchodní podmínky podle našeho uvážení; pokud budeme dělat významné změny, budeme vás informovat.</p>

<h3>Definice</h3>

<p>Pokud používáme pojem „Vývojář”, máme tím na mysli nezávislé vývojáře, kteří nabízejí Obsah Marketplace prostřednictvím Firefox Marketplace.</p>

<p>Prostřednictvím Firefox Marketplace můžete instalovat Doplňky nebo Aplikace (společně „Obsah Marketplace“).</p>

<ul>
<li>„Doplňky” jsou rozšíření, témata, vyhledávače, slovníky a jazykové sady, které vám umožní rozšířit funkčnost prohlížeče Firefox.</li>
<li>„Aplikace” jsou aplikacemi vytvořenými otevřenými webovými technologiemi, které lze spustit na více platformách.</li>
<li>Některé Aplikace a Doplňky lze nakupovat od vývojářů prostřednictvím Firefox Marketplace (každá z nich „Zakoupené” Aplikace a Doplňky nebo společně „Zakoupený obsah”).</li>
</ul>

<h3>Obsah Marketplace</h3>

<p>Každý Vývojář, a nikoliv společnost Mozilla (s výjimkou případů, kdy vyvíjíme vlastní Aplikace nebo Doplňky), nese výhradní odpovědnost za své Doplňky a Aplikace.</p>

<h3>Zakoupený obsah</h3>

<p>Firefox Marketplace využívá přihlašovací systém <a href="https://persona.org/">Persona</a> společnosti Mozilla k provázání Zakoupeného obsahu s vaším účtem. Bez přihlášení ke svému účtu Persona nebudete moci žádný Zakoupený obsah používat. V případě zrušení vašeho účtu Persona přijdete o veškerý Zakoupený obsah. Vývojáři mohou nabízet produkty a služby, které vyžadují přihlášení nebo ověření pomocí dalších přihlašovacích údajů mimo systém Persona.</p>

<p>Nákupem Zakoupeného obsahu souhlasíte, že nebudete úmyslně obcházet žádné ověřovací mechanizmy. Pokud se budeme domnívat, že jste se dopustili porušení těchto Všeobecných obchodních podmínek, můžeme vám přestat poskytovat přístup na Firefox Marketplace nebo pozastavit váš přístup k Zakoupenému obsahu.</p>

<h3>Vrácení peněz a podpora</h3>

<p>Není-li uvedeno jinak, Obsah Marketplace nabízený na Firefox Marketplace byl vyvinut a je prodáván nezávislými Vývojáři a nikoliv společností Mozilla. Z tohoto důvodu je třeba veškeré žádosti o podporu ohledně jakéhokoliv Obsahu Marketplace zasílat Vývojáři daného Obsahu Marketplace. Pro žádost o podporu pro zakoupený Obsah Marketplace se prosím obraťte na Vývojáře daného Obsahu Marketplace prostřednictvím stránky nabídek Obsahu Marketplace.</p>

<p>O podporu můžete rovněž požádat operátora mobilní sítě, jejímž prostřednictvím vstupujete na Firefox Marketplace (seznam webových stránek podpory operátorů je k dispozici <a href="https://support.mozilla.org/kb/firefoxos-carrier-support-contact-information">zde</a>). Pro informace o Firefox Marketplace, jakož i články o nejčastějších otázkách navštivte prosím stránku podpory společnosti Mozilla <a href="https://support.mozilla.org/kb/what-firefox-marketplace">zde</a>.</p>

<p>Pokud je Zakoupený obsah vadný, obsahuje malware, není dostupný nebo jinak neodpovídá tvrzením, můžete požadovat vrácení peněz <a href="https://support.mozilla.org/questions/marketplace/refund">zde</a> do 10 dní od nákupu.</p>

<h3>Dodatečné podmínky ohledně Obsahu Marketplace</h3>

<p>V rozsahu, v jakém se na určitý obsah Firefox Marketplace vztahují samostatné všeobecné podmínky (jako například licenční smlouva s koncovým uživatelem, licence z otevřeného zdroje a/nebo podmínky používání Obsahu Marketplace od Vývojáře), souhlasíte, že budete takové podmínky dodržovat. Podmínky, za nichž je Obsah Marketplace distribuován, najdete na informačních stránkách příslušného kusu Obsahu Marketplace.</p>

<h3>Soukromí</h3>

<p>Bude třeba, abyste nám v rámci registrace a používání Firefox Marketplace poskytli informace o vás (jako jdou identifikační a kontaktní údaje). S vašimi informacemi budeme zacházet v souladu se <a href="/media/docs/privacy/cs.html">zásadami ochrany soukromí Firefox Marketplace</a>.</p>

<p>Podrobnější informace najdete v našich <a href="/media/docs/privacy/cs.html">zásadách ochrany soukromí</a>.</p>

<p><a href="/media/docs/privacy/cs.html">Zásady ochrany soukromí </a>Firefox Marketplace se vztahují na Firefox Marketplace, nicméně nikoliv na veškerý Obsah Marketplace. Měli byste si přečíst zásady ochrany soukromí pro daný produkt Obsahu Marketplace, seznámit se s postupy ochrany soukromí příslušného Obsahu Marketplace a vyjádřit s nimi spokojenost ještě před nákupem, instalací či používáním daného Obsahu Marketplace.</p>

<p>Pokud se domníváte, že Vývojář nedodržel <a href="https://marketplace.firefox.com/developers/docs/policies/agreement">Smlouvu s vývojářem Firefox Marketplace</a> nebo Podmínky používání Firefox Marketplace, informujte nás prosím prostřednictvím odkazu „Nahlásit porušení” příslušného Obsahu Marketplace a my vaši žádost posoudíme a přijmeme kroky, které považujeme za vhodné.</p>

<h3>Nahraná data</h3>

<p>V rámci funkcí Firefox Marketplace můžete nahrávat komentáře, profilové obrázky a jiný obsah (dále jen „Nahraná data”). Aby se zabránilo pochybnostem, pokud jste Vývojář, nezahrnují „Nahraná data” žádné Aplikace ani Doplňky, které nahráváte na Firefox Marketplace – podmínky týkající se vámi nahrávaných Aplikací a Doplňků se řídí <a href="https://marketplace.firefox.com/developers/docs/policies/agreement">Smlouvou s vývojářem</a>. Načtením Nahraných dat nám tímto poskytujete nevýhradní, celosvětovou, bezplatnou licenci k používání Nahraných dat v souvislosti s poskytováním a propagací Firefox Marketplace. Prohlašujete a zaručujete, že Nahraná data nebudou porušovat žádná práva třetích osob a budou odpovídat našim <a href="https://developer.mozilla.org/docs/Web/Apps/Publishing/Marketplace_review_criteria">Podmínkám revize aplikací</a>.</p>

<h3>Oznámení v souladu se Zákonem o autorských právech k digitálnímu obsahu pro milénium (Digital Millennium Copyright Act)</h3>

<p>Pokud jste vlastníkem autorských práv nebo zástupcem pro autorská práva a domníváte se, že obsah dostupný prostřednictvím některé z webových stránek Mozilla porušuje jedno či více vašich autorských práv, neprodleně o tom prosím informujte Zástupce pro autorská práva Mozilla e-mailem, dopisem nebo faxem (dále jen „Oznámení DMCA”) a uveďte níže popsané informace. Podrobnosti o zákonných ustanoveních si prosím přečtěte v 17 U.S.C. § 512(c)(3) Zákona o autorských právech k digitálnímu obsahu pro milénium (Digital Millennium Copyright Act) nebo se v případě potřeby pomoci obraťte na svého právního zástupce. V případě, že společnost Mozilla podnikne na základě Oznámení DMCA kroky, učiní v dobré víře pokus kontaktovat danou stranu, jež příslušný obsah dodala, na nejnovější e-mailovou adresu, pokud existuje, kterou tato strana společnosti Mozilla poskytla. Za škody vzniklé v důsledku určitých chybných interpretací uvedených v Oznámení DMCA můžete nést odpovědnost. Pokud si tedy nejste jisti, zda obsah uvedený na webových stránkách nebo na který je na těchto webových stránkách odkazováno, porušuje vaše autorská práva, měli byste nejdříve zvážit možnost obrátit se na svého právního zástupce.</p>

<p>Veškerá Oznámení DMCA musí obsahovat následující:</p>

<ol>
<li>Elektronický či fyzický podpis vlastníka nebo osoby oprávněné jednat jménem vlastníka výhradního autorského práva, které je porušováno;</li>
<li>Identifikaci díla či děl chráněných autorským právem, u nichž tvrdíte, že došlo k porušení;</li>
<li>Popis povahy a místa materiálu, o němž tvrdíte, že porušuje vaše autorská práva, a to dostatečně podrobně, aby měla společnost Mozilla možnost vyhledat a pozitivně identifikovat příslušný obsah, včetně adresy URL, kde se obsah nachází;</li>
<li>Vaše jméno, adresu, telefonní číslo a e-mailovou adresu, na nichž vás můžeme kontaktovat a</li>
<li>Vaše prohlášení: <strong>(i)</strong> že se v dobré víře domníváte, že použití materiálu, o němž tvrdíte, že porušuje vaše autorská práva, není povoleno zákonem ani vlastníkem autorského práva ani zástupcem tohoto vlastníka a <strong>(ii)</strong> že veškeré informace uvedené ve vašem Oznámení DMCA jsou přesné, pod trestem za křivou přísahu, že jste vlastníkem nebo osobou oprávněnou jednat jménem vlastníka výhradního autorského práva, jež je porušováno.</li>
</ol>

<p>Pověřený zástupce pro autorská práva společnosti Mozilla oprávněný přijímat oznámení domnělých porušení je následující:</p>

<p><address>
  Úřad generálního poradce (Office of the General Counsel)<br>
  Mozilla Corporation<br>
  331 E. Evelyn Avenue<br>
  Mountain View, CA 94041<br>
  E-mail: dmcanotice at mozilla dot com<br>
  Telefonní číslo: <a href="tel:6509030800">650-903-0800</a><br>
  Fax: 650-903-0875
</address></p>

<p>Pokud nedodržíte veškeré náležitosti Oznámení DMCA, společnost Mozilla na ně nemusí reagovat.</p>

<p>Mozilla ukončí účet uživatele, pokud bude rozhodnuto, že za daných okolností se opakovaně dopustil porušení.</p>

<p>Kontaktní informace uvedené výše platí rovněž pro oznámení vycházející z jiného než amerického autorského práva či práva ochranných známek.</p>

<p>Zástupci pro ochranné známky budou zasílána pouze Oznámení DMCA, Oznámení o ochranných známkách (dle definice níže) a oznámení o mezinárodních autorských právech nebo ochranných známkách.</p>

<p>Dovolujeme si upozornit, že veškerá Oznámení DMCA zaslaná společnosti Mozilla mohou být přeposlána třetím osobám (včetně obviněných) a zveřejněna na internetu (včetně adresy <a href="https://www.chillingeffects.org">https://www.chillingeffects.org</a>).</p>

<h3>Oznámení o ochranných známkách</h3>

<p>Pokud jste vlastníkem ochranné známky nebo zástupcem pro ochrannou známku a domníváte se, že obsah dostupný prostřednictvím některé z webových stránek Mozilla porušuje jednu či více vašich ochranných známek, neprodleně o tom prosím informujte Zástupce pro autorská práva Mozilla e-mailem, dopisem nebo faxem (dále jen „Oznámení o ochranných známkách”) a uveďte informace popsané výše pro Oznámení DMCA. Mozilla zpracovává obdržená oznámení o ochranných známkách procesem podobným pro proces Oznámení DMCA popsaný výše pro autorská práva. Kromě požadavků stanovených pro Oznámení DMCA vyžaduje Mozilla pod trestem za křivou přísahu, aby Oznámení o ochranných známkách zasílal vlastník ochranné známky (nebo jeho zástupce).</p>

<h3>Export</h3>

<p>Na některý obsah stahovaný prostřednictvím Firefox Marketplace se mohou vztahovat právní omezení pro jeho export. Souhlasíte s tím, že budete dodržovat veškeré platné zákony a nařízení o exportu a dalším exportu a potvrzujete, že se na vás nevztahuje zákaz přijímat export a služby v souladu s americkými a dalšími zákony o vývozu.</p>

<h3>Všeobecná prohlášení a záruky</h3>

<p>Prohlašujete a zaručujete, že Firefox Marketplace budete používat v souladu s těmito Všeobecnými obchodními podmínkami, veškerými platnými zákony a nařízeními a veškerými dalšími platnými zásadami nebo všeobecnými obchodními podmínkami. Pokud se například rozhodnete sami stát Vývojáři, musíte vyslovit souhlas se <a href="https://marketplace.firefox.com/developers/docs/policies/agreement">Smlouvou s vývojářem</a>.</p>

<h3>Vydání a odškodnění</h3>

<p>Společnost Mozilla, její vedoucí pracovníky, zaměstnance, zástupce a nástupce vyvazujete z nároků, požadavků a škod všeho druhu či povahy vyplývající z nebo související s případnými spory s ostatními uživateli, včetně Vývojářů.</p>

<p>Souhlasíte, že budete bránit a odškodníte společnost Mozilla, její dodavatele a poskytovatele licencí, jakož i jejich příslušné jednatele, úředníky, zaměstnance a zástupce proti veškerým nárokům a výdajům třetích osob včetně nákladů právního zastoupení souvisejícím s vaším používáním Firefox Marketplace nebo Obsahu Marketplace včetně například nároků a výdajů vyplývajících z vašeho porušení prohlášení a záruk uvedených v těchto Všeobecných obchodních podmínkách.</p>

<h3>Doba platnosti; Ukončení</h3>

<p>Tyto všeobecné obchodní podmínky zůstanou v platnosti až do doby jejich vypovězení z vaší strany nebo společností Mozilla.</p>

<p>Vaši právní smlouvu se společností Mozilla ohledně Firefox Marketplace můžete kdykoliv vypovědět z libovolného důvodu deaktivací vašeho účtu a ukončením používání Firefox Marketplace. Společnost Mozilla nemusíte o tom, že ukončujete používání Firefox Marketplace, výslovně informovat. Pokud ukončíte používání Firefox Marketplace bez deaktivace vašich účtů, mohou být vaše účty deaktivovány v důsledku dlouhé nečinnosti.</p>

<p>Vaše účty můžeme z jakéhokoliv důvodu kdykoliv pozastavit nebo zrušit nebo vám můžeme přestat poskytovat některé nebo veškeré služby Firefox Marketplace včetně například případů, kdy se rozumně domníváme, že: (i) jste se dopustili porušení těchto všeobecných obchodních podmínek, (ii) představujete riziko nebo případnou hrozbu soudního řízení pro nás nebo (iii) naše poskytování služeb Firefox Marketplace pro vás již není ekonomicky životaschopné. Vynaložíme rozumné úsilí, abychom vás informovali na vaši e-mailovou adresu přiřazenou k vašemu účtu nebo při dalším pokusu o vstup na váš účet.</p>

<p>Ve všech takových případech skončí platnost těchto Všeobecných obchodních podmínek včetně například vaší licence k používání Firefox Marketplace a v platnosti zůstanou pouze následující ustanovení: Vydání a odškodnění, Odmítnutí odpovědnosti; Omezení odpovědnosti, Rozhodné právo, Různá ustanovení.</p>

<p>Navíc je společnost Mozilla oprávněna zastavit (trvale nebo dočasně) poskytování služeb Firefox Marketplace (nebo některé z jeho funkcí) pro vás nebo pro uživatele obecně a nemusí mít možnost vás na to upozornit předem.</p>

<h3>Vyloučení; Omezení odpovědnosti</h3>

<p>Pro zabránění pochybnostem termín „Obsah” používaný v tomto dokumentu zahrnuje bez omezení „Obsah Marketplace”.</p>

<p>NENÍ-LI VÝSLOVNĚ STANOVENO JINAK VČETNĚ NAPŘÍKLAD V LICENČNÍ SMLOUVĚ NEBO JINÉ SMLOUVĚ UPRAVUJÍCÍ POUŽÍVÁNÍ KONKRÉTNÍHO OBSAHU, VEŠKERÝ OBSAH UMÍSTĚNÝ NA FIREFOX MARKETPLACE ČI NA NĚM DOSTUPNÝ SE POSKYTUJE „TAK JAK JE” A MOZILLA, JEJÍ DODAVATELÉ A POSKYTOVATELÉ LICENCÍ NEPOSKYTUJÍ ŽÁDNÁ VÝSLOVNÁ ANI ODVOZENÁ PROHLÁŠENÍ ANI ZÁRUKY VČETNĚ NAPŘÍKLAD ZÁRUK PRODEJNOSTI, VHODNOSTI KE KONKRÉTNÍMU ÚČELU, TITULU ČI NEPORUŠOVÁNÍ VLASTNICKÝCH PRÁV. ANIŽ BY TÍM BYLO OMEZENO VÝŠE UVEDENÉ, MOZILLA, JEJÍ DODAVATELÉ A POSKYTOVATELÉ LICENCÍ NEPOSKYTUJÍ ŽÁDNÁ PROHLÁŠENÍ ANI ZÁRUKY, ŽE OBSAH UMÍSTĚNY NA FIREFOX MARKETPLACE JE PROST VAD NEBO VHODNÝ KE KONKRÉTNÍMU ÚČELU, ANI ŽE POUŽÍVÁNÍ TAKOVÉHO OBSAHU NEZPŮSOBÍ PORUŠENÍ JAKÝCHKOLIV AUTORSKÝCH PRÁV, PRÁV OCHRANNÝCH ZNÁMEK NEBO JINÝCH PRÁV DUŠEVNÍHO VLASTNICTVÍ TŘETÍCH OSOB. CHÁPETE A SOUHLASÍTE, ŽE OBSAH POSKYTOVANÝ PROSTŘEDNICTVÍM WEBOVÝCH STRÁNEK MOZILLA STAHUJETE NEBO JINAK ZÍSKÁVÁTE DLE VLASTNÍHO UVÁŽENÍ A NA SVÉ VLASTNÍ RIZIKO A MOZILLA, JEJÍ DODAVATELÉ A POSKYTOVATELÉ LICENCÍ NEPONESOU ŽÁDNOU ODPOVĚDNOST ZA ŽÁDNÉ ŠKODY NA VAŠEM POČÍTAČI, SYSTÉMU NEBO DATECH, KTERÉ VYPLYNOU ZE STAŽENÍ NEBO POUŽÍVÁNÍ TAKOVÉHO OBSAHU.</p>

<p>NENÍ-LI VÝSLOVNĚ UVEDENO JINAK VČETNĚ NAPŘÍKLAD V LICENČNÍ SMLOUVĚ NEBO JINÉ SMLOUVĚ UPRAVUJÍCÍ POUŽÍVÁNÍ KONKRÉTNÍHO OBSAHU, MOZILLA, JEJÍ DODAVATELÉ ANI POSKYTOVATELÉ LICENCÍ ZA ŽÁDNÝCH OKOLNOSTÍ NEUHRADÍ ANI VÁM ANI ŽÁDNÉ JINÉ STRANĚ JAKÉKOLIV PŘÍMÉ, NEPŘÍMÉ, SPECIÁLNÍ, NÁSLEDNÉ NEBO EXEMPLÁRNÍ ŠKODY, BEZ OHLEDU NA ZÁKLAD NEBO POVAHU TAKOVÉHO NÁROKU, KTERÝ VYPLÝVÁ Z POUŽÍVÁNÍ FIREFOX MARKETPLACE NEBO JEHO OBSAHU NEBO JAKÉKOLIV WEBOVÉ STRÁNKY, NA NÍŽ SE ZDE ODKAZUJE, A TO VČETNĚ NAPŘÍKLAD JAKÉKOLIV ZTRÁTY ZISKU, PŘERUŠENÍ PODNIKÁNÍ, ZTRÁTY DAT NEBO JINAK, A TO ANI V PŘÍPADĚ, ŽE MOZILLA, JEJÍ DODAVATELÉ A POSKYTOVATELÉ LICENCÍ BYLY NA MOŽNOSTI VZNIKU TAKOVÝCH ŠKOD VÝSLOVNĚ UPOZORNĚNÍ.</p>

<p>NĚKTERÉ PRÁVNÍ ŘÁDY NEMUSÍ UMOŽŇOVAT VYLOUČENÍ ODVOZENÝCH ZÁRUK NEBO VYLOUČENÍ NEBO OMEZENÍ ODPOVĚDNOSTI ZA NĚKTERÉ NÁHODNÉ ČI NÁSLEDNÉ ŠKODY, TAKŽE NĚKTERÁ Z VÝŠE UVEDENÝCH OMEZENÍ SE NA VÁS NEMUSÍ VZTAHOVAT.</p>

<h3>Rozhodné právo</h3>

<p>Tyto Všeobecné obchodní podmínky se řídí právem Státu Kalifornie s vyloučením ustanovení kolizních norem. Ustanovení Úmluvy OSN o mezinárodním prodeji zboží a Zákona o jednotných transakcích počítačových informací jsou vyloučena bez ohledu na jejich označení a na tuto Smlouvu a transakce v souladu s ní se neuplatní. Souhlasíte, že v případě sporu ohledně jakéhokoliv nároku nebo jiného sporu se podřídíte osobní a výhradní soudní příslušnosti státních soudů v okrese Santa Clara, ve státě Kalifornie.</p>

<h3>Různá ustanovení</h3>

<p>Nejste oprávněni postoupit žádná vaše práva ani delegovat plnění svých povinností v souladu s těmito Všeobecnými obchodními podmínkami. Tyto Všeobecné obchodní podmínky nejsou upraveny ve prospěch žádné třetí strany ani nebudou v jejich prospěch zakládat žádná práva. Tyto Všeobecné obchodní podmínky se řídí a budou vykládány v souladu s právem státu Kalifornie bez přihlédnutí k ustanovení kolizních norem. Náš vztah je vztahem dvou nezávislých smluvních stran: tyto Všeobecné obchodní podmínky nebudou vykládány jako založení společného podniku ani partnerství mezi smluvními stranami. Žádná ze smluvních stran nebude považována za zaměstnance, zástupce, partnera ani právního zástupce druhé smluvní strany pro jakýkoliv účel a nebude mít ani právo, oprávnění ani pravomoc zakládat jakékoliv závazky či odpovědnost jménem druhé smluvní strany. Tyto Všeobecné obchodní podmínky představují celou dohodu mezi smluvními stranami ohledně předmětu tohoto dokumentu. Tyto Všeobecné obchodní podmínky nahrazují a budou upravovat veškeré předchozí či souběžné smlouvy týkající se předmětu těchto Všeobecných obchodních podmínek. V případě, že bude jakékoliv ustanovení těchto Všeobecných obchodních podmínek z jakéhokoliv důvodu považováno za neplatné či nevymahatelné či zneplatněno, taková neplatnost nebude mít vliv na zbývající část těchto Všeobecných obchodních podmínek a neplatné a nevymahatelné ustanovení bude nahrazeno vzájemně přijatelným ustanovením, které bude platné, zákonné a vymahatelné a bude se co jevíce blížit původním záměrům smluvních stran těchto Všeobecných obchodních podmínek a bude mít podobný hospodářský dopad. V případě, že kterákoliv ze smluvních stran nebude kdykoliv, a to i opakovaně, vyžadovat plnění některého z ustanovení těchto Všeobecných obchodních podmínek, nebude to mít žádný vliv na uplatnění takového práva v budoucnosti. Žádné vzdání se práva kterékoliv ze smluvních stran ve vztahu k jakémukoliv porušení kteréhokoliv z ustanovení či ujednání těchto Všeobecných obchodních podmínek, ať již na základě jednání nebo jinak, v jednom či ve vícero případech nebude považováno ani nebude vykládáno jako další nebo trvalé vzdání se práva ve vztahu k jakémukoliv takovému porušení ano za vzdání se práva k porušení jakéhokoliv jiného ustanovení či ujednání těchto Všeobecných obchodních podmínek.</p>
